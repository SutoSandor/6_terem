<!DOCTYPE html>
<html lang="hu">
<head>
  <meta charset="UTF-8">
  <meta name="viewport" content="width=device-width, initial-scale=1.0, shrink-to-fit=no">
  <meta http-equiv="X-UA-Compatible" content="ie=edge">
  <link rel="stylesheet" href="css/bootstrap.css">
  <link rel="stylesheet" href="css/costum.css">
  <link rel="stylesheet" href="css/lightbox.min.css">
  <title>Leírás</title>

</head>
<body class="iframe_tartalmak" name="tartalmak">

  <input type = "button" value = "Normál betűméret" id = "small" class="btn"/> <input type = "button" value = "Nagy betűméret" id = "normal" class="btn"/> <input type = "button" value = "Extranagy betűméret" id = "large" class="btn"/>

  <h1>Ikonográfia</h1>
  <br>

  <p id="szoveg">

  
<b>Segítő Boldogasszony (Mariahilf) kultusza</b><br>
A bizánci eredetű képtípus az Istenanya ábrázolásának emberi oldalát, az Anya és Gyermeke érzelmes kapcsolatát hangsúlyozza. Európai megjelenésének egyik első, fontos kegyképe az id. Lucas Cranach által 1537-ben festett, ma az innsbrucki Szent Jakab templom főoltárán látható kép. Ennek számos ismert változata van - amelyek közül a passaui másolat különös jelentőségre tett szert Bécs 1683-as török ostromakor. I. Lipót császár ugyanis Passauba menekült és naponta a kép előtt imádkozott. Az 1683. szeptember 12-i bécsi győzelmet követően a passaui Mária-kép ikonográfiai típusa kiemelkedő kultusztörténeti jelentőséghez jutott és a kegyképnek számos másolata jutott Magyarországra. A 17. század utolsó negyedében e képtípus törökverő, vízi veszélyben és pestisben segítő szerepet töltött be.  Terjesztésében jelentős szerepet játszott a ferences rend, ezen belül elsősorban a kapucinusok. A Magyarországon elterjedt ábrázolások fő forrása a passaui kegykép másolata, a bécsi Mariahilf kegykép, amely koronával ábrázolja Máriát és a gyermek Jézust.   
<br><br>
<b>A mariazelli kegyszobor kultusza </b><br>
A mariazelli zarándokhely és az 1300 körül, hársfából faragott marizelli kegyszobor kultusza a magyarság vallásos életében kiemelkedő szerepet tölt be. Az 1366-ban épült gótikus kegykápolnát Nagy Lajos magyar király a törökök feletti győzelme emlékére emelt.  Kegyszobra trónoló Madonna típus. A Mária jobb térdén ülő Gyermek egyik kezében almát, a másikban fügét, azaz egy paradicsomi gyümölcsöt nyújt Máriának – aki ezáltal „új Évaként” és Jézus „új Ádámként” jelenik meg, aki a bűnbeesés gyümölcsét a megváltás és az engedelmesség gyümölcsére változtatja.<br>
 A mariazelli kegyszobornak több mint 50 másolata ismert a történelmi Magyarország területéről. Ezek többsége méretében és színezésében megegyezik az eredetivel. Ugyanakkor számos kisebb méretű kópia is fennmaradt, egészen a miniatűr, amulettként használt replikákig. A másolatok között jelentős kvalitásbéli különbségek is megfigyelhetőek, a skála a mívesebb faragású, gondosan színezett daraboktól a provinciális, népies faragványokig terjed.<br>
A kegyszobor öltöztetése és koronázása a vallásos élet általánosan elterjedt gyakorlatából fakad. A széles, kúp alakú kötényruhába felöltöztetett kegyszoborból csak Mária és a Gyermek arca látható. A 18. század közepén a mariazelli kegyszobornak mintegy 50 ruhája volt. Bár a század végén II. József császár megtiltotta a kegyszobor ruhákkal, koronával, gyöngyökkel, ékszerekkel ékesítését, az uralkodó halála után a kegyszobor öltöztetésének és megkoronázásának kultusza újból felvirágzott. 1793-ban a Madonnának 6 arany, 9 ezüst, 2 drágagyöngyökkel kivarrt selyemkoronája volt, de ezeket be kellett szolgáltatni a francia háborúk céljaira. A jelenlegi 2 aranykorona 1821-ben az esztergomi bazilika építője, Rudnay Sándor bíboros hercegprímás ajándéka volt. Mária koronáján a latin nyelvű felirat magyar fordítása: „Magyarország királynéjának és a Celli kegyelem kútfejének - Rudnay hercegprímás”. A kis Jézus koronáján: „A testté lett Igének, a Királynak és Istenembernek örökös hódolata és hálatelt záloga jeléül Esztergom érseke Magyarországról”.
<br><br>
<b>Hétfájdalmú Szűz</b> <br>
A „hétfájdalmú” kifejezés Szűz Mária életét végigkísérő szenvedések számbavételén alapul. Ábrázolása leggyakrabban a hét tőrrel vagy karddal átvert szívű Mária. Ritkábban előfordul a hét tőr Mária feje körüli glóriaként, illetve a hét kardnak megfelelő hét fájdalmat hét jelenetben is ábrázolták Mária alakja körül. A kultusz eredetét pontosan nem sikerült tisztázni. Kibontakozása valószínűleg a keresztes háborúk nyomán felélénkülő passió-misztikában keresendő. Fölvirágoztatásán különösen a ferencesek, majd a szerviták buzgólkodtak. Kultuszának későbbi népi virágzását tanúsítják a tiszteletére emelt számos kápolna, melyek leginkább temetőkben állnak.
<br>
<b>A Sasvári piéta</b> <br>
 A sasvári Hétfájdalmú Boldogasszony plébániatemplom fából faragott piéta szobra ismeretlen felvidéki mester alkotása a 16. század elejéről. Az eredetileg kőoszlopra állított faszobrot a hagyomány szerint gróf Czobor Imre és felsége Bakich Angelika fogadalomból emeltette 1564-ben, mikor a gróf hirtelen haragjában elűzte, a hintójából kergette ki a feleségét. Angelika ártatlansága tudatában a Fájdalmas Anya (Piéta) útmenti faszobra előtt könyörgött és fogadalmat tett. Férje még aznap megbékélt vele. E csodás esemény emlékére Angelika azon a helyen, ahol a fogadalmat tette, kőoszlopra állíttatta a Mária-szobrot. Ezután főként asszonyok és leányok jártak ide imádkozni.<br>
A kegyszobrot 1773-ban a pálos szerzetesek gondozására bízzák és végül 1762-ben, az újonnan épített templom kápolnájában helyezik el. Kisméretű másolatai, népies szoborváltozatai elterjedt és kedvelt búcsúfiák voltak.
<br><br>
<b>Patrona Hungariae</b> <br>
Szűz Mária kultuszának gyökere hazánkban I. Szent István királyig vezethető vissza. Az országát Szűz Mária oltalmába ajánló király legendája a legjelentősebb hagyományként van jelen mind az írott, mind a képi kultúránkban. Ettől kezdve Szűz Mária a Magyarok Nagyasszonya (Magna Domina Hungarorum, Patrona Hungariae), a Magyar Királyság pedig Mária országa (Regnum Marianum) lett.<br>
A kultusz különböző megjelenési formája az évszázadok folyamán fontos szerepet töltött be. Az országfelajánlás motívumát később több királyunk (pl.: I. Szent László, I. Lajos és I. Lipót) is megismételte. A hazai Szűz Mária tisztelet megerősödésével kegyhelyek egész sora jött létre országszerte, többnyire ott, ahol csodás jelenségek vagy gyógyulások történtek.  A Mária-kegyhelyeken a tisztelet tárgya nem valamely szent ereklye, hanem különleges kegyelmi adottságokkal felruházott Mária-kép vagy szobor. A Tridenti Zsinat, a katolikus restauráció és ellenreformáció időszakában különösen a ferences és a jezsuita rend buzgólkodott a Szűz Mária-kultusz megújításán. A 16. század elejétől jelentősen megszaporodtak az országfelajánlás és a Patrona Hungariae motívumának említései, majd fokozatosan új elemekkel kapcsolódtak össze.
<br><br>
 </p>
  <center><div id="gallery">
  <a class="example-image-link" href="img/05_terem/1.jpg" data-lightbox="example-set" data-title="<h3>Bécsi Mariahilf kegykép</h3>">
  <img class="example-image" src="img/05_terem/thumbs/1.jpg" alt=""/></a>
  <a class="example-image-link" href="img/05_terem/2.jpg" data-lightbox="example-set" data-title="<h3>Lucas Cranach Innsbruck </h3>">
  <img class="example-image" src="img/05_terem/thumbs/2.jpg" alt=""/></a>
  <a class="example-image-link" href="img/05_terem/3.jpg" data-lightbox="example-set" data-title="<h3>Mariazell kegyszobor</h3>">
  <img class="example-image" src="img/05_terem/thumbs/3.jpg" alt=""/></a>
  <a class="example-image-link" href="img/05_terem/4.jpg" data-lightbox="example-set" data-title="<h3>Mariazell öltöztetett kegyszobor</h3>">
  <img class="example-image" src="img/05_terem/thumbs/4.jpg" alt=""/></a>
  <a class="example-image-link" href="img/05_terem/5.jpg" data-lightbox="example-set" data-title="<h3>Sasvár kegyszobor</h3>">
  <img class="example-image" src="img/05_terem/thumbs/5.jpg" alt=""/></a>
    </div></center>
  <script>
  var content = document.getElementById("szoveg");
  var smallButton = document.getElementById("small");
  var normalButton = document.getElementById("normal");
  var largeButton = document.getElementById("large");
  smallButton.onclick = function(e){
  content.style.fontSize = "26px";
  }
  normalButton.onclick = function(e){
  content.style.fontSize = "33px";
  }
  largeButton.onclick = function(e){
  content.style.fontSize = "40px";
  }
  </script>

    <script src="js/lightbox-plus-jquery.min.js"></script>
    <script src="js/jquery-3.1.1.slim.min.js"></script>
    <script src="js/bootstrap.min.js"></script>

    <script src="js/jquery-3.1.1.slim.min.js"></script>
    <script src="js/bootstrap.min.js"></script>


</body>
</html>
