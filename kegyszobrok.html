<!DOCTYPE html>
<html lang="hu">
<head>
  <meta charset="UTF-8">
  <meta name="viewport" content="width=device-width, initial-scale=1.0, shrink-to-fit=no">
  <meta http-equiv="X-UA-Compatible" content="ie=edge">
  <link rel="stylesheet" href="css/bootstrap.css">
  <link rel="stylesheet" href="css/costum.css">
  <title>Leírás</title>

</head>
<body class="iframe_tartalmak" name="tartalmak">

  <input type = "button" value = "Normál betűméret" id = "small" class="btn"/> <input type = "button" value = "Nagy betűméret" id = "normal" class="btn"/> <input type = "button" value = "Extranagy betűméret" id = "large" class="btn"/>

  <h1>Mária Kegyszobrok</h1>
  <br>

  <p id="szoveg">

  <b>Baldachinos, hordozható Mária-szobor</b><br>
A rúdon hordozható, baldachinos Mária-szobrok szerepe elsősorban a búcsújárások illetve a körmenetek alkalmával volt jelentős. Ezeket a szobrokat a templomok tituláris búcsúján tartott körmenetekben a Mária-lányok vitték, hálaadó vagy könyörgő szándékkal. A körmenetet a búcsújárástól a papi vezetés különbözteti meg. Mind a búcsújárás mind a körmenet útvonalát a helyi hagyományok szabják meg. Az imádkozó és éneklő hívők sokaságának vonulása megszabott rendben zajlik. A körmeneteken a papság, a szerzetesek és a vallásos társulatok saját ruhájukban, a hívők ünneplő vagy a bűnbánatra utaló öltözetben (a férfiak fedetlen fővel) vesznek részt. Az egyes csoportok körmeneti zászlót, keresztet, gyertyát vagy egyéb hordozható kegytárgyakat visznek magukkal.

<br><br><b>Baldachinos Madonna a kiskunfélegyházi Sarlós Boldogasszony plébániatemplomból</b><br>

A baldachint a talapzat négy sarkán álló volutás oszlopok tartják. Az oszlopok eredetileg kékre festettek lehettek, az oszlopfők pirosak, a baldachin színe pedig zöld volt. A tetején lévő gömbön aranyozás nyomai láthatóak és korábban kereszt díszítette – melyet lefűrészeltek. A baldachinos architektúra közepén lévő festett, faragott Mária-szobor csapolással illeszkedik a talapzathoz. A szobor a kiskunsági Madonnák típusába illeszkedik. E típus jellemzője: álló alakos Boldogasszony, bal karján a kis Jézussal, mindkettőjük fején stilizált korona, latin kereszttel. Mária piros, hosszú ruhájának mellrészét gyöngysor vagy farkasfog motívum díszíti. Eredetük vélhetően a felvidéki Sasvár környéki népi faragványokkal rokonítható. 
<br><br>
<b>Öltöztető Mária-szobor</b><br>
A Mária-szobrok öltöztetésének szokása a katolicizmusban időszakonként és régiónként változó volt. Kiteljesedését a barokk korban érte el és leggyakrabban a Rózsafüzér Társulatokhoz kötődött. A 18. századra kialakulnak a főbb Mária ruhatípusok. Szűk, kúp alakú ruha került a lorettói típusú Mária-szobrokra, kötény alakú ruha az altöttingi kegyszoborra és széles, kúp alakú kötény a Máriazelli szoborra. 
Az egyházi liturgiai rend szerint megválasztott ruha drága anyagát kezdetben rendszerint az előkelő főnemesi, nemesi osztályok tagjai ajándékozták – pl.: I. (Nagy) Lajos király a maga és felesége nászruháját Máriacellre hagyta. Nem ritkán drágagyöngyökkel is kivarrták a ruhákat. A felvilágosodás korában II. József rendeletileg megtiltotta a kegyszobor ruhákkal, koronával, gyöngyökkel, ékszerekkel ékesítését, majd halála után a szokás újra föléledt. A csipkegallér és -mandzsetta, valamint a hosszú, virágos hímzésű ruhák a leginkább elterjedtek. A szőlő és a búzakalász, mint a megváltás misztériumát bemutató, az oltáriszentségre utaló szimbólumok szintén gyakran láthatók a kis Jézus ruháin.
A kegyszobrok öltöztetése helyenként összefonódott a szobor hordozásával is. A szent cselekményekben használt öltöztetős szobrok jellemzően csak csípőig faragottak, lejjebb a plasztikus megformálás helyett csak egyszerű vázszerkezetük készült el. Az öltöztetésen túl gyakran a szobor koronázása, illetve ékszerekkel és rózsafüzérekkel való ellátása is a szokás részét képezte. 


 </p>

  <script>
  var content = document.getElementById("szoveg");
  var smallButton = document.getElementById("small");
  var normalButton = document.getElementById("normal");
  var largeButton = document.getElementById("large");
  smallButton.onclick = function(e){
  content.style.fontSize = "26px";
  }
  normalButton.onclick = function(e){
  content.style.fontSize = "33px";
  }
  largeButton.onclick = function(e){
  content.style.fontSize = "40px";
  }
  </script>


    <script src="js/jquery-3.1.1.slim.min.js"></script>
    <script src="js/bootstrap.min.js"></script>


</body>
</html>
