<!DOCTYPE html>
<html lang="hu">
<head>
  <meta charset="UTF-8">
  <meta name="viewport" content="width=device-width, initial-scale=1.0, shrink-to-fit=no">
  <meta http-equiv="X-UA-Compatible" content="ie=edge">
  <link rel="stylesheet" href="css/bootstrap.css">
  <link rel="stylesheet" href="css/costum.css">
  <link rel="stylesheet" href="css/lightbox.min.css">
  <title>Leírás</title>

</head>
<body class="iframe_tartalmak" name="tartalmak">

  <input type = "button" value = "Normál betűméret" id = "small" class="btn"/> <input type = "button" value = "Nagy betűméret" id = "normal" class="btn"/> <input type = "button" value = "Extranagy betűméret" id = "large" class="btn"/>

  <h1>Máriabesnyői rotulus</h1>
  <br>

  <p id="szoveg">

Pergamen, akvarell, toll, 150 x 10 cm, 18. század, sérült, alsó vége töredezett. Assisi Szent Ferenc imája nyomán írt latin és német nyelvű ferences imádságokkal, Jézus Krisztus, Szűz Mária és Szent Kereszt motívumokkal díszítve. Ismeretlen ferences, vagy kapucinus szerző munkája.<br>
<br><br>
A két részből összeragasztott pergamentekercset 2008 júliusában a Gödöllői Városi Múzeum muzeológusai és Kerny Terézia művészettörténész egy faragott ládában találta meg a Máriabesnyői Mária Múzeum új állandó kiállításának előkészítése közben.
<br><br><i>
„A tekercs egyik oldalán vízszintesen, barna tintával írt, német nyelvű szövegben, a szerző szerint Assisi Szent Ferenc imái nyomán, fohászok olvashatók a Szent Lándzsához (!), a Szentlélekhez, a bibliai három királyokhoz és a négy evangélistához. A tekercs másik oldalán a latin szöveg nem egyetlen, hosszabb lélegzetű műből származik, hanem különböző tartalmú egységekből áll. Többek között egy imádság Szent Mihályhoz, valamit Gábriel, Rafael és Uriel főangyalokhoz, könyörgés Szent Ágotához. A szövegek között számos illusztráció található: különböző típusú feszületek: Tau-kereszt, Arma Christi ("kapucinus kereszt"), Kálvária erősen vérző Krisztussal, Zakariás és egyéb áldások Caravaca kereszten egy Pietà-kegyszobor képével és egy, a sátán jelképével (kígyó) ábrázolt feszület. Továbbá tondóba foglalt, fején három rózsával ábrázolt, Szeplőtelen Szűz mellképe Jézus monogrammal; Szent Kelemen pápa Veronika kendőjével és Szent Mihály arkangyal római légiós viseletben.
<br><br>
A figurális ábrázolások után szimbolikus keresztény (Chi-Rho, IHS és Mária monogram, Jézus - Szűz Mária Szentséges Szíve), valamint gondosan strukturált geometriai diagrammok, mágikus jelek: rúnaírás, arab, héber feliratok, betűk, a Kínából és Indiából származó tizenötös és harmincnégyes rendszerű bűvös négyzetek, feliratos körök, pentagrammok, hexagrammok ("Salamon gyűrűje") kapcsolódnak.
<br>
Ezeknek a mágikus praktikákban használatos szimbólumoknak a gyökere eredendően az egyiptomi varázspapiruszok gnosztikus szövegeiben, illetve zsidó-keresztény számmisztikában keresendő, azaz a Püthagorasz tanítására épülő keresztény gnózison és a zsidó kabbalán alapul, melyek bonyolult hermetikus, ezoterikus módszerekkel, számösszefüggésekkel próbáltak magyarázatot találni az emberi lét rendeltetésének jobb megismerésére, s ezek elsajátítása által remélték az üdvösség elnyerését. Mivel a szalag szövegének és ábráinak értelmezése - részben - ebből az irányból fejthető fel, bizonyos alapfogalmak tisztázásra szorulnak. Az igen kiterjedt, s gyakorlatilag áttekinthetetlen, de idehaza még alig művelt tudományos mágiakutatás a tanult mágián belül négy nagy típust különböztet meg: a talizmán, a természetes, a jövendőmondó és a rituális mágiát, melyek még további altípusokra is oszthatók.
<br><br>
A rituális mágia szövege a középkor leghíresebb és legnépszerűbb varázskönyvein, a Salamonnak tulajdonított Ars Notoria és a Claviculae Salamonis, viszonylag tekintélyes számban fennmaradt, kéziratain, illetve a kutatás számára igen későn felfedezett Jean de Morigny (Johannes de Morigniaco, +1350) bencés szerzetes által írt, a Mária látomásairól szóló Látomások könyvén (Liber visionum) alapul. Az első két, a keresztény teológia számára teljességgel elfogadhatatlan, mű intellektuális tökéletesedést, a hét szabad művészet gyors elsajátítását, tudást, ékesszólást, a memória fejlesztését és nehéz könyvek gyors megértét ígérte felhasználóiknak, de információkat adott elveszett kincsekről, halottak és démonok szelleméről, múltról vagy jövőről is különféle rituálék, a kristálymágiában alkalmazott Isten nevek (Adonaj, Szabaoth, Él, Éli, Szóter, Emmanuel, Alpha et Omega, Tetragrammaton) és az angyalmágiában használatos angyalnevek felsorolásával a hozzájuk intézett imasorozat révén, ál-arab, ál-héber, ál-kaldeus betűk és szavak, az úgynevezett verba ignotus segítségével. A rituáléban résztvevő személy egy sor aszkétikus előkészülettel, megtisztulással, böjtöléssel, imádkozással készült fel a szellemekkel és való találkozásra, akiktől a segítséget várta.
<br><br>
 Ebből a hagyományból nőtt ki a középkorban a benedikció, illetve az ördög vagy más gonosz szellemek által megszállott emberből vagy helyből való eltávolításának gyakorlata, az exorcizmus. A XVI-XVII. században a Trentói Zsinat rendelkezései után a gyökeresen megváltozott liturgikus gyakorlat zömüket kihagyta a szerkönyvekből, egy részük azonban például a ferences, jezsuita szerzetesek által kiadott gyűjteményekben vagy kéziratos formában továbbéltek a kora újkori évszázadokban, sőt a korábbi minták nyomán, kisebb szövegelemek felhasználásával újabbak is íródtak. A papi vagy különleges erőkkel, képességekkel megáldott exorcista eszközei gyakran ugyanazok az orációk voltak, amit a rituális mágiában is alkalmaznak. Vagyis gyakran hívta segítségül ő is az Atyaistent, Jézust, a fő- vagy kisebb rangú angyalokat, s alkalmazta mindazokat az imákat, kötelezően előírt szövegeket, gesztusokat, szimbólumokat, jelképeket, amuletteket, melyet a rituális mágia.
<br><br>
A máriabesnyői szalag értelmezése szempontjából a másik lényeges típus az asztrális vagy talizmánmágia. E ceremónia során különféle mágikus pecsétekkel, varázsgyűrűkkel, betűkkel idézték meg a földöntúli lényeket, szellemeket. A talizmánmágia szövegei is aránylag nagy számban maradtak fönn a középkortól kezdve. Szerkezetük egyszerű. A kéziratok rendszerint a Kasztiliai X. (Bölcs) Alfonz (1221-1284) udvarában 1256-ban spanyolra fordított Picatrix című, XI. században keletkezett, mágiával foglalkozó arab könyvre vezethetők vissza. Címe a szövegben sűrűn előforduló Hippokratész név eltorzult alakja. Az ismeretlen szerző anyagát jórészt arab írók munkáiból merítette, de ismerte a hellenisztikus és római kori mágikus irodalmat is, sőt kissé a régi görög filozófiát is. A mágikus receptek, a természettudományos és filozófiai elmélkedések közt novellisztikus elemek, rövidebb-hosszabb történetek is felbukkannak, amelyek elsődleges célja, hogy az egyes mágikus eljárások, talizmánok hatásosságát igazolják.
<br><br>
A talizmánmágia másik elmaradhatatlan részét a skandináv eredetű rúnaírás alkotta, mely eredendően a Rúnák könyvére (Liber runarum) vezethető vissza. A rúna betűi, akárcsak a héber ábécé huszonkét betűje valamilyen, olykor több, jelentést is hordozott, s az idézés legtitkosabb részét képezte.
<br><br>
Ez a szertartástípus alkalmazta még a "hét bolygó négyzeteit", vagyis a mágikus négyzeteket is, melynek használatáról szintén rendelkezésre álltak különféle iratok. Legismertebb közülük a De septem quadraturis planetarum seu quadrati magici című munka. A legkisebb a 3 x 3-as rendszerű négyzet volt, ahol a cellák lévő szám bármilyen irányban összegezve 15-öt adott ki. Minden négyzet egy-egy bolygónak felelt meg. Ha az adott bolygó fémébe vésték a négyzetet, akkor a megfelelő bolygószellemekhez lehetett segítségül fordulni. A máriabesnyői szalagon a hármas és a négyes rendszerű négyzet látható. (Ez utóbbi egyébként szerepel Albrecht Dürer Melancolia [1514] című rézkarcán is. )
<br><br>
A mágikus jellegű fohászkodásokon és jeleken túl a besnyői tekercs szövegei és illusztrációi egyértelműen a ferences szenvedésmisztikára épülnek, egészen pontosan Assisi Szent Ferenc stigmatizációja felől közelíthető meg, aki 1224-ben a Nagyboldogasszony ünnepével kezdődő Szent Mihály arkangyal böjtje alatt, a Szent Kereszt ünnepén (szeptember 14.) kapta meg Krisztus Öt Szent Sebét. Elnyerése után sorra alakultak a szent sebek tiszteletét terjesztő ájtatos társulatok, számos imádság szól hozzájuk. Legismertebb közülük Szent Klára imája, amit Szent Ferenctől tanult meg, és naponta elimádkozta.
<br><br>
A máriabresnyői mágikus apparátust is felvonultató, a "démonikus és szakrális világ határán" álló tekercs a kései ferences vagy kapucinus okkultizmus terméke lehet
Világosan rekonstruálható belőle a tanult (fehér) mágia folyamata, melyben a rituális és talizmánmágia, valamint a ferences-kapucinus misztikus tradíció keveredik. Kevés eredeti gondolatot tartalmaz. Szerzője a középkortól ismert sztereotíp szövegeket és jeleket aktualizálta. Célja a különféle természeti katasztrófák, elsősorban a XVIII. század második felében igen gyakori pestis elhárítása volt. A bajelhárító szándék valamennyi imádságban és ábrázolásban tetten érhető.
<br><br>

Szent Longinushoz, átvitt értelemben a Szent Lándzsához a szemfájósok, a szívbetegek fordultak elsősorban segítségért, de egy pécsváradi német könyörgés szerint minden fájdalom ellen használt a hozzá intézett ima.
<br><br>
Az európai angyalmágiás hagyományban jól ismert rituálék és invokációs imaformulák segítségével megidézett Szent Mihályhoz és a jó angyalokhoz szóló imádság köztudomásúan a leghathatósabb szellemidéző, gonoszűző módszer volt, de az arkangyal legendájának egyik, Rómához fűződő, mozzanata révén védelmezett a pestis ellen is.
<br><br>
A Veronika kendőjét tartó Szent Kelemen pápa a hajósok, kalaposok, márványfaragók, tengerészek, a bányászok patrónusa volt, de akit zivatar, hajótörés, gyermekbetegségek ellen is szokás volt segítségül kérni, s közvetetten utalt a nagy kapucinus misztikusra, Guilani Szent Veronikára (1660-1727) is.
<br><br>
A Szent Ágotához szóló könyörgés a tűzkár elhárítására szolgált a középkorban, a barokk évszázadaiban pedig a női mellbetegek fohászkodtak hozzá. Ágota börtönben halt meg Kr. u. 251 körül. Sírjára angyalok helyeztek márványtáblát, a következő felirattal: "MENTEM SANCTAM + SPONTANEAM + HONOREM DEO + ET PATRIAE LIBERATIONEM" (Szent és kész elmét, az Istennek tiszteletet és a hazának szabadulást). A kora újkortól kezdve Európa több pontján adatok bizonyítják az úgynevezett Ágota-cédula használatát, amely egyházi szentelményként bukkan föl a történeti forrásokban és a néprajzi leírásokban. A cédulák, amelyeket a házak ajtajára szegeztek, illetve tűzvész esetén a tűzbe hajítottak, az idézett sírfelirat szövegének néhány szavas kibővítését is tartalmazták ("Ignis a laesura protege nos, o Agatha pia"), amelyben Ágotához fohászkodtak a tűzvész elhárítása érdekében. A szöveg rövidebb, kiegészítés nélküli változata helyet kapott az esztergomi bazilika hajdani főkapuján, a Porta speciosán is.
<br><br>
Krisztus Öt Szent Sebe az éhínség és járvány ellen volt hatásos oltalom a XVI. században. A ferences tradícióban gyökerező ezoterikus keresztszimbolikának szintén volt ördögűző és pestisellenes szerepe. E keresztek közül csupán a XVIII. századi pestisjárványok idején felbukkanó a betűmágiás pestiskeresztre, más néven zakariáskeresztre utalnék, melyben jelen esetben alighanem a Sasvári Pieta kegyszobra látható. A zakariáskereszt betűi egy-egy bibliai mondásnak kezdőbetűi, amelynek, mint Bálint Sándor és Szilárdfy Zoltán kutatásaiból jól tudjuk, a gonoszlélek műveként értelmezett, olykor vele azonosított járvány elriasztására szolgáltak.
<br><br>
Ki írta a szöveget? Kétségtelenül egy klerikus, aki voltaképpen teljesen szimpla, a tanult mágiában közismert standard varázsrecepteket, formulákat, ceremóniákat alkalmazott, melynek szerkezetét egy mágiatörténész gyors pillantással azonnal át tudja tekinteni. Az ábrákat, diagrammokat azonban meglehetősen kuszán, esetlegesesen alkalmazta Emiatt talán nem teljesen elhamarkodott következtetés arra gyanakodni, hogy némely jel értelmével, jelentésével maga sem volt teljesen tisztában. Ez a tény viszont arra enged következtetni, hogy a szerző nem volt tapasztalt mágiaérdeklődő, de ismerhette a mágikus traktátusokat, vagyis a már a középkortól közismert, közkézen forgó alapszövegeket, exemplumgyűjteményeket. Ez pedig arra utal, hogy intézményi háttér, magyarán egy jól fölszerelt könyvtár állt mögötte. Hogy konkrétan milyen művekben olvasta az instrukciókat, mit használt fel a kéziratához, azaz mi lehetett a közvetlen forrása, azt egyelőre nem lehet megmondani. Külföldön látott, másolás útján titokban terjesztett kézirat(ok), s hazai munka(kák) egyaránt szóba jöhet(nek). A középkorban a tanult mágia, s benne kivált a rituális mágia nem volt ismeretlen a szerzetesi körökben, s így maradt ez az újkorban is. Egy kolostor könyvtárában, a kíváncsiskodó szemek elől elrejtve, számos mágikus kézirat vagy nyomtatvány lehetett. Egyrészt, mert hivatalból is ismerni kellett ezeket a tiltott műveket, másrészt, mert jól illeszkedtek, illetve kiegészítették az orvosi, gyógyszerészeti könyvek anyagát. A kapucinusok számos gyógyszertárat működtettek, gyógynövényekből készült orvosságaik egész Európa-szerte keresett termékek voltak. A laboratóriumi munka során természetszerűen kapcsolatba kerülhettek olyan orvosi, gyógyszerészeti, alkimista művekkel, melyekben mágikus receptek is előfordultak, s maguk is készítettek bajelhárítás céljából ilyen kéziratokat, amelyek utóbb maguk is mágikus tárggyá váltak.
<br><br>
A szövegekhez hasonlóan az illusztrációk többségének előképe is pontosan meghatározható közismert oltárképek, vagy kisgrafikai alkotások nyomán.
<br><br>
Nem kizárt, hogy egy kéz munkája, és az sem, hogy Máriabesnyőn írták, de természetesen más kapucinus kolostor is szóba jöhet. Sajnos a máriabesnyői kapucinus könyvtárnak az idestova eltelt kétszázötven év alatt igen hányatott sorsa volt, s anyagának nagy része nyoma veszett.
<br><br>
A tekercs minden sztereotípiája ellenére is rendkívül becses emlék, mert az ellenreformáció erős dogmatikai kontrollja miatt igen kevés kézirat maradt fenn az ilyen jellegű irodalomból Magyarországon, mely bepillantást enged a mágikus művek XVIII. századi hazai recepciójába is. A tekercs datálásához a Jézus Szentséges Szíve-ábrázolás lehet a kulcs, melynek liturgikus tiszteletét, korlátozott keretek között ugyan, 1765-ben engedélyezte XIII. Kelemen pápa (1758-1769).”
</i><br><br>
Felhasznált irodalom:
Kerny Terézia: A Máriabesnyői Mária Múzeum új állandó kiállítása és egy kapucinus vonatkozású emléke. In: 800 éves a Ferences Rend. Tudományos konferencia a Rend lelkiségéről, történeti hivatásáról és kulturális művészeti szerepéről. 2. Szerk.: Medgyesy S. Norbert-Ötvös István-Őze Sándor, Budapest 2013, 896-911.
 </p>
<center><h1></h1>
    <br>
  <div id="gallery">
   <a class="example-image-link" href="img/07_terem/1.jpg" data-lightbox="example-set" data-title="<h3>Rotulus Assisi Szent Ferenc imája nyomán írt latin és német nyelvű ferences imádságokkal, 18. század</h3>">
   <img class="example-image" src="img/07_terem/thumbs/1.jpg" alt=""/></a>
        </div></center>
  <script>
  var content = document.getElementById("szoveg");
  var smallButton = document.getElementById("small");
  var normalButton = document.getElementById("normal");
  var largeButton = document.getElementById("large");
  smallButton.onclick = function(e){
  content.style.fontSize = "26px";
  }
  normalButton.onclick = function(e){
  content.style.fontSize = "33px";
  }
  largeButton.onclick = function(e){
  content.style.fontSize = "40px";
  }
  </script>

    <script src="js/lightbox-plus-jquery.min.js"></script>
    <script src="js/jquery-3.1.1.slim.min.js"></script>
    <script src="js/bootstrap.min.js"></script>


</body>
</html>
